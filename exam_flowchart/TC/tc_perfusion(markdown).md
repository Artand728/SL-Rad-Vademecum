# TC PERFUSION

- - -

- [TC PERFUSION](#tc-perfusion)
    - [Indicazioni](#indicazioni)
    - [Esecuzione](#esecuzione)
    - [Refertazione (Portale Philips)](#refertazione-portale-philips)

- - -

La **TC perfusion (p-TC)** è una metodica funzionale che attraverso l'acquisizione di **dati relativi all'emodinamica cerebrale** costruisce delle **mappe di perfusione** al fine di determinare lo stato vascolare del parenchima cerebrale e determinare quanto tessuto all'interno di una zona ischemica è ancora salvabile con una riperfusione.

Attraverso la TC perfusion è possibile distinguere **l'area ischemica centrale (core)**, in cui si sono venuti a creare fenomeni di **necrosi** e che non è più recuperabile nemmeno con la perfusione, da una **zona ischemica periferica (penombra)**, nella quale il **tessuto cerebrale è in sofferenza ma non ancora necrotico** e che può dunque essere recuperata se riperfuso.

La TC perfusion permette quindi di **valutare quanto tessuto può essere salvato**, e quindi anche quanta funzione può essere preservata attraverso una riperfusione, permettendo di **determinare i potenziali benefici a fronte dei rischi emorragici di una trombolisi**.

[⬆️](#tcperfusion)

* * *

### Indicazioni

Da un punto di vista **dosimetrico** TC perfusion **raddoppia la dose** a cui è esposto il paziente, tutto ciò è giustificato dal vantaggio diagnostico e terapeutico che ne deriva per il paziente.

Il nostro **obbiettivo** è dire al neurologo quanto **volume di tessuto cerebrale (in cc)** possiamo salvare se riperfondiamo il paziente. Se sono **entro le 4,5 ore dall’evento** potrebbe essere **sufficiente la TC basale e l’Angio-TC** per decidere se riperfondere il paziente e quindi potrebbe non essere indispensabile la perfusion perché la zona di penombra e di conseguenza di tessuto salvabile è statisticamente sempre abbastanza elevato da giustificare i rischi. In questo range temporale non c’è un’indicazione univoca ed eseguire o meno la perfusion TC.

Oltre tale periodo si entra nella finestra temporale in cui la perfusion TC diventa dirimente in quanto permette di valutare in maniera semi-quantitativa quanto tessuto di penombra è rimasto.

Si ha quindi indicazione all'impego della TC perfusion tra le 9 ore e le 24 ore per l’arteriosa e le 4 ore e le 9 ore per la venosa così come nel caso di **ictus al risveglio (non databile)** dove si esegue una TC perfusion per determinare quanto è larga la zona di penombra e quanto può essere recuperato.

Si può **riperfondere fino alla 9 ora dopo la venosa** e **fino a dopo a 24 ore dalla arteriosa** purché vi sia una **zona di penombra** che possa essere **recuperata** e che **giustifichi i rischi di una manovra di riperfusione**.

> E’ anche possibile valutare se un paziente presenta una lesione ischemica prima o dopo la 6° ora (come nel caso di ictus al risveglio) anche tramite la RMN dove si può valutare il mismatch tra sequenze FLAIR e Diffusion. In caso di ischemia le sequenze in Diffusion diventano subito positive mentre le sequenze FLAIR diventano positive dopo la 6° ora. Con la RMN è possibile valutare anche la penombra valutando il mismatch tra DWI e perfusion RM.

[⬆️](#tcperfusion)

* * *

### Esecuzione

La TC perfusion viene eseguita **prima dell’acquisizione dell’Angio-TC**. L'acquisizione delle immagini per la TC perfusion avviene **subito dopo l'acquisizione delle immagini basali** ma prima della fase angiografica.

La macchina acquisisce delle **scansioni ripetute** con **spessore di fetta di 4 cm**.

**Ogni secondo** la macchina **completa 2 rotazioni del gantry** **scorrendo leggermente il lettino tra le due acquisizioni (shuttle**) coprendo **nel complessivo uno spessore di fetta totale di 8 cm.**

Parte **dall’apice del clivus (sella turcica)** in su di 8cm.

Studiamo il **territorio di distribuzione** della **arteria celebrale media**.

La macchina acquisisce per **70 secondi**.

Il settaggio è a **80kV**.

Per la TC perfusion **può essere usato ogni tipo di mezzo di contrasto**.

Il paziente è posizionato supino con le **braccia lungo i fianchi.**

[⬆️](#tcperfusion)

* * *

### Refertazione (Portale Philips)

Dalle acquisizioni si valuta il **mismatch tra MTT e CBV**:

*   Nel core il CBV è nettamente ridotto (tessuto necrotico avascolare)
*   Nella penombra il CBV è aumentato (perché ci sono fenomeni di vasodilatazione reattiva di compenso che ne portano ad un aumento)

Vengono definiti dei **cut-off semi-quantitativi** in base ai quali è possibile dire se la **zona di penombra** è di **grandi**, **medie** o **piccole dimensioni**.

Si fornisce un **giudizo semi-quantitativo** poiché i **valori numerici** che vengono forniti dalla macchina **non sono validati in letteratura**, inoltre se il paziente non è collaborante o vi sono corpi estranei che generano artefatti l'acquisizione delle immagini è subottimale tali valori potrebbero essere imprecisi.

1.  Aprire il **portale Philips IntelliSpace**.
2.  Selezionare la **sequenza perfusionale del paziente**.
3.  Cliccare **Brain Perfusion**.
4.  Il **sistema seleziona autonomamente un'arteria ed una **vena** di riferimento.
5.  Correggere eventualmente l'arteria scelta (tipicamente si seleziona la cerebrale anteriore) e la vena scelta (tipicamente il seno cerebrale posteriore).
6.  Nel **grafico di intensità HU in funzione del tempo** si vedono due picchi che rappresentano il picco arterioso e venoso nelle due regioni selezionate dalla ROI. La curva venosa deve normalmente essere ritardata di pochi secondi rispetto alla venosa e più elevata in termini di intensità HU.
7.  Passare alle **mappe di perfusione**
8.  Il portale a partire dalle immagini ricostruisce 4 mappe di perfusione:
    *   **CBV (Cerebral Blood Volume)**: volume di sangue all'interno del volume tessuto interessato *(mL eme / 100g di tessuto cerebrale)*
    *   **CBF (Cerebral Blood Flow)**: volume di sangue che passa attraverso una la regione di tessuto in un determinato periodo di tempo *(mL eme/ 1 min / 100g tessuto cerebrale)* e permette di individuare una regione di ipoperfusione.
    *   **TTP (Time To Peak)**: è il tempo che il mezzo di contrasto impiega a raggiungere il suo valore massimo di enhancement in una determinata regione *(secondi)*
    *   **MTT (Mean Transit Time)**: è il tempo medio in secondi che un globulo rosso impega ad attraversare un determinato volume di tessuto cerebrale *(secondi)*

> Nella regione del **core** infartuale mi aspetto una diminuzione del volume di sangue per volume di tessuto **(↓↓↓CBV)**, una drastica riduzione del flusso medio di sangue **(↓↓↓CBF)**.
>
> Nella regione della **penombra** mi aspetto un volume di sangue per volume di tessuto stabile o leggermente aumentato per fenomeni di autoregolazione **(-/&uarr;CBV)**.
> 
> Il **core** viene definito come regione in cui il flusso di sangue cerebrale si riduce oltre il 30% **(CBF < 30%)** e il tempo al raggiungimento del massimo enhancement contrastografico è maggiore di 6 secondi (Tmax > 6sec).
> 
> In **RMN** è rilevabile come zona caratterizzata da una riduzione della diffusione **(&darr;DWI)**.
> 
> La **penombra** viene definita come zona di mismatch tra tutta l'area ipoperfusa e la regione del core **(Mismatch Volume)** ed il parametro indicato come index
> 
> Il rapporto tra area ipoperfusa totale e la regione del core è definita come **Mismatch ratio**
>
> Complessivamente i due parametri principali che mi permettono di definire la regione del core e della penombra sono Tmax e CBF.
> 


Index → indica la percentuale di penomabra rispetto al core nell'area totale della lesione presente in sezione. Vanno integrate le sezioni per avere il volume totale.