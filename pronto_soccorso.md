VADEMECUM GUARDIA PS


ORARI: 8:00 - 20:00
ATTIVITÁ: 
1)SALA REFERTAZIONE
2)SALA TC/RX
3)SALA ECOGRAFIA
4)TELEFONO; INTERFONO E PRENOTAZIONI

SALA REFERTAZIONE: sala in cui si svolge l’attività di refertazione, a lato le salette degli ortopedici, e dove si trova sia l’interfono che eventualmente il telefono. La troverete sulla sinistra imboccando il corridoio che porta alla radiologia del PS.


SALA TC/RX: sala in cui vengono eseguiti gli esami TC/RX ad opera dei tecnici e dove verrete a controllare se sono idonee le scansioni TC. La troverete di fronte a voi imboccando il corridoio che porta alla radiologia del PS. L’interno della sala è 6392. Chiaramente se l’esame è con mdc ricordate di chiedere creatinina e consenso firmato salvo che non ci sia una dichiarazione che attesti che l’esame è stato fatto in uno stato di necessità.

SALA ECOGRAFIA: sala in cui si eseguono le ecografie (a vostra discrezione se bardati). La troverete sulla destra imboccando il corridoio che porta alla radiologia del PS.

TELEFONO, INTERFONO E PRENOTAZIONI: questa è forse la parte più difficile da gestire. 
Per quanto riguarda il telefono dovete assicurarvi di recuperarlo da chi sta smontando dalla notte, l’interno del telefono è il 7005. Quando vi chiamano per chiedere un esame, dovete valutare il quesito ma tendenzialmente si accetta tutto in regime d’urgenza. 
Quello che dovete scrivere su un foglio è: tipo esame (es. ANGIO-TC) – dati paziente (anche in relazione ad un mdc) – nome medico richiedente con reparto ed interno del reparto – COVID positivo o negativo (questo è molto importante perché dopo ogni paziente covid va sanificata la sala e si impiega molto tempo). Dopodiché per l’orario accordatevi con i tecnici. Cercate, ove possibile, di fare esami in blocco (es tre TC covid positivi e poi tre TC covid negativi).

Se vi chiamano per RX TORACE A LETTO, dite loro di chiamare direttamente i tecnici (6392). 

Per quanto riguarda la questione pazienti ricoverati puliti e sporchi, a seconda dello strutturato, può succedere di fare una suddivisione mandando i puliti (RX/TC/ECO) in Radiologia Centrale.

L’Interfono serve a chiamare i pazienti esterni che fanno accesso al triage e che aspettano di eseguire la prestazione in sala d’aspetto. Per usare l’interfono troverete sulla destra tre bottoni a seconda della sala. Il bottone che vi interessa è il tasto pronto soccorso. Per effettuare la chiamata con l’interfono dovete alzare la cornetta, premere il tasto pronto soccorso, chiamare il paziente e per terminare la chiamata non dimenticate a premere *9 e poi riponete la cornetta.



---